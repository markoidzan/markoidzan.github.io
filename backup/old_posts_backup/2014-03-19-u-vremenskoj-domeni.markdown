---
author: idzanmarko
comments: true
date: 2014-03-19 10:29:00+00:00
layout: post
link: https://idzanofficial.wordpress.com/2014/03/19/u-vremenskoj-domeni/
slug: u-vremenskoj-domeni
title: U vremenskoj domeni...
wordpress_id: 21
categories:
- Blog
---

Vremenska domena... Mnogim mojim kolegama sa elektrotehnike i sličnih studija ovo je jedan od najvažnijih pojmova vezanih uz elektrotehniku. No, u čemu je caka, zbog čega takvo ime objave na blogu. Pa uvijek postoje neke cake vezane uz tu domenu. Vrlo često je zabavno raditi sa njome a ponekad baš i nije.  
  
Dakle, da ukratko opišem ovaj pojam što je više moguće laički tj prosto seljački. Vremenska domena je pojam za neko određeno vrijeme u kojem se zbiva ili događa neka radnja. Za elektrotehničare to je vrijeme u kojem se dešavaju neke promjene sa strujom i/ili naponom. Za sve ostale, to se najčešće vidi u promjeni vremena koje se mijenja uz neki određeni događaj. To ponekad može biti brzo kad primjerice zabuljite se u nešto na računalu (primjera radi surfanje portalima i forumima koji vas zanimaju ili primjerice igrate igre) iako je prošlo dosta vremena. Isto tako to može biti i sporo, kad recimo primjerice morate nešto pospremiti ili pak učiti. Tada vam se čini da je prošlo mnogo vremena, a zapravo to radite maksimalno 15-ak minuta. Da, tako vam je to u stvarnom životu.  
  
Najgori primjer vremenske domene kod nekog studenta je čekanje određenog predavanja po 2 sata. To je kod mene na mojem studiju česta pojava. Posebno se to vidi kada se čekaju određene laboratorijske vježbe te to vrijeme zbilja sporo prolazi.  
  
Objava nije dugačka, ali je po meni tema zanimljiva i mogao bih o njoj pričati i pisati još mnogo primjera koje sam ja doživio, ali bi to onda bila živa dosada :P .  
  
  
  

    
    Poslano sa fakultetskog računala u vremenu čekanja između predavanja i laboratorijskih vježbi.
