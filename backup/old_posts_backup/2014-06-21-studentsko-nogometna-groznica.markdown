---
author: idzanmarko
comments: true
date: 2014-06-21 23:09:00+00:00
layout: post
link: https://idzanofficial.wordpress.com/2014/06/21/studentsko-nogometna-groznica/
slug: studentsko-nogometna-groznica
title: Studentsko-nogometna groznica
wordpress_id: 80
categories:
- Other Blog Posts
---

Iiii daaaaa, počelo jeeee. Na teren izlaze studenti u svojim standardnim dresovima iz prošlogodišnje generacije da obrane svoj gol od profesorskih napada u novom kompletu sa kojim igraju po prvi put.


Uz sudački zvižduk krenula i ova bitka za nove ocjene ali i golove. Prvi udarac izvode profesori... No ljudi što se ovo događa, nije prošla niti minuta no glavni sudac Mario M. (MM17 u daljnjem tekstu) označava faul na studentu Vedadu I. (V.I. u daljnjem tekstu) kojeg je učinio  profesor lažnih penala Yuichi N. (prevarant u daljnjem dijelu teksta). Naravno MM17 ostaje i dalje smiren te prevarantu daje samo žuti uz opomenu da će za idući ovakav faul biti izbačen iz utakmice. Slobodni udarac izvodi kolega Senijad I. (S.I. u daljnjem tekstu) i njegov udarac ide direkt u noge kolegi Miralemu P. (M.P. dalje u ovome tekstu).

Kolega M.P. je dobro proslijedio dalje Luki M. (Modri dijamant u Realu za ubuduće) koji centrira i fula gol profesora lažnih padova Neymara Jr. (lažnjak u padovima za dalje)... Šteta ovo je bilo veoma blizu.

I krenula je prva kontra profesora u vodstvu sa Fredom, majstorom za iznuđivanje penala. Ali ovaj pokušaj brani naš dobri stari Sead K. (S.K.). Ne da se kao na pripremama kad ga je profesor legendi Leo Nijessi uspio nasamariti na autogol i na pad kolokvija.

Ova obrana dala je priliku Kloseu koji udara tamo gdje profesore najviše boli: po džepu... Tako je ljudi moji Nijessi je dobio udarac po džepu zbog pokušaja podmićivanja kolega da ima takvu ubojicu od ispita, ali zahvaljujući Kloseu neće moći... Četvrti sudac koji se odaziva na ime Safet Suhic je vidio taj pokušaj i ne da dalje.

Dok su ove dvije prilike bile dobre u ovome poluvremenu, većina borbe se vodila na sredini terena gdje su otimanja lopti od Rakete i Robbena sa profesorske strane, ali čiji pokušaji nisu bili baš uspješni jer kolege se znaju sakriti od prolaznika na ispitima.

Profesori se veoma dobro brane te izgleda da će morati studenti nešto mijenjati ako žele zabiti gol i proći taj ispit koji im stoji na putu u drugi krug natjecanja.

I kao što je najavljena dolazi promjena na strani reprezentacije Studenata. Umjesto pomalo ozlijeđenog Modrog dijamanta u Realu ulazi glavni Dijamant Edin.

Dijamant Edin ima prilika, te ide zajedno sa Olom i Duduom prema protivničkom golu, ali nedaju se profesori tako lahko. Ali nedaju se niti S.I., V.I. i Klose, koji brane sredinu terena od kontra tima.

Ali ljudi moji što se to događa "prevarant" radi takav faul u svojem šesnaestercu na očigled MM17 i ostatka Profesorske repreznetacije u 88-oj minuti ovog susreta. Da li je to moguće da će Studenti zabiti preko golgetera Ole i ne dati da se ide u jesenske produžetke ili će ipak Neymar Jr. obraniti i poslati sve na čekanje do jeseni za nastavak ovog dvoboja.

Ovaj trenutak se čeka... Svi ispred malih ekrana i ispred katedre stoje i čekaju tko će prije napraviti grešku...

Zvižduk je označio da se može pucati... I daaaaaaaaa OLA Slavnoski kralju, odovodiš Studente ka cilju i drugom krugu!!! Ari Vederchi Profesori vidimo se tek u listopadu a do tada, ugodni pozdravi sa Copacabane !!!

*VAŽNA INFORMACIJA: Sve što sam napisao ovdje je jedna veća sprdnja sa stvarim životom jednog studenta te je naravno povezana sa trenutnim SP-om u nogometu. Imena ljudi su istinita jer ipak želim pokazati da nisu baš studenti tako naivni kao što neki misle.
