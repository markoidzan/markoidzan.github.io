---
title: '[RECENZIJA] ZTE Blade G V880G'
date: 2014-05-09T22:03:00+00:00
layout: post
categories:
  - Technology Blog
---
Ah ti moderni smartfonovi… Svako malo izađe neki novi model. No, ovdje se ne radi o recenziji najnovijeg smartfona iz serije flagshipa. Ne, ovdje se radi o recenziji jednog low/mid-budget smartfona za jednog ne baš naprednog korisnika.

Kao što naslov objave kaže napisati ću recenziju ovog mobitela kojeg ne koristim JA osobno, već ga koristi sestra (da, dobro ste pročitali recenziju pišem prema sestrinim ali i svojim zapažanjima o mobitelu).

I da započnem, poslati ću vas da sami pogledate specifikacije uređaja na [GSM Areni](http://www.gsmarena.com/zte_blade_g_v880g-5620.php). Jedina promjena koja nije navedena tamo je da su VIP-ovci downclockali CPU na samo 1GHz zbog pregrijavanja uređaja. Sve ostalo je isto kao i tamo.

Na prvu sam o mobitelu mislio, OK solidan mobitel, možda ima koji custom ROM da maknem neke sitnice koje smetaju na uređaju te ga upgradeam na možda KitKat preko CM11/OmniROM-a. Ali, zažalio sam… Nažalost, postoje samo dvije varijacije CM10.1, ali obje imaju previše problema da bi bile stabilne za sestrinu uporabu uređaja.

Sam uređaj izgleda veoma robusno iako je 95% mobitela mat plastika. Uređaj ne klizi iz ruku, te je optimum za moju šapu (probavao sam razne uređaje i najveći smartfon/photablet je bio Note 3 kojeg mogu držati sa jednom rukom ali trebam obje za normalno korištenje uređaja).

Kamera od 5Mpx (stražnja) radi solidne slike. Autofokus je onako, meh. Bolji autofokus ima stari Optimus One P500. Ali zbilja, kad sam uspoređivao neke slike koje sam radio sa oba uređaja prvi dan, vidio sam da je autofokus malo lošiji na ovome novijem uređaju. Tap-to fokus radi bolje, ali nije to kao fokus na fotoaparatu makar iz nižeg bugdet segmenta. Bljeskalica radi OK u tamnijim situacijama, te nekad popravlja problem autofokusa prilikom low-light ambijenta. HDR opcija zahtjeva veoma stabilnu ruku da ulovi dvije slike. Iz ove rečenice prije vidi se da uređaj nema optičku stabilizaciju slike. Sve u svemu kamera je OK, može biti i bolja ali s obzirom da je uređaj jeftinjak neću se žaliti.

Front-facing kamera je ajmo to reći: može i bolje s obzirom da je samo 0.3Mpx. Al zbilja 😛

OS na mobitelu je Android u verziji 4.1.2 Jelly Bean. Uređaj neće dobiti update na noviji Jelly Bean, a kamoli KitKat na kojem bi radio fluidno. Sam defaultni launcher je onako, previše tweakani GoLauncher (barem sam imao takav feeling) te je ponaked bio štekav. Zbog toga je na uređaju Nova Launcher Prime (kupljen preko Google Play trgovine). Uz uređaj dolaze većinom standardne aplikacije koje su vizualno tweakane da sliče (op. ur.) MIUI ROM-ovima (ah ti Kinezi). Dodatne VIP-ove aplikacije su korisne te iako ih je nemoguće ukloniti bez roota, moguće ih je disableati u opcijama.

Sve u svemu uređaj je solidan za nekoga kome ne treba über novi smartfon te za nekoga kome treba mob za pozive, poruke, malo WhatsApp/Facebook i Internet općenito, te poneki selfie.

**OCJENA:** 6/10

**Razlog:** nedostatak supporta od samog proizvođača i community-a (XDA, Modace, Android Srbija i ostali). Ocjenu spašava soldina kamera i veličina ekrana.