---
author: idzanmarko
comments: true
date: 2013-09-17 01:22:00+00:00
layout: post
link: https://idzanofficial.wordpress.com/2013/09/17/recenzija-windows-8-1-professional-rtm/
slug: recenzija-windows-8-1-professional-rtm
title: '[RECENZIJA] Windows 8.1 Professional RTM'
wordpress_id: 39
categories:
- Blog
- Recenzije
---

Na samu pomisao da ću vrlo rano krenuti koristiti neki novi operativni sustav, mislim se : "Hej, što nije možda glupo koristiti tamo neki leak... Zar nije možda pametnije sačekati listopad pa da onda svi kažu što valja a što nevalja... Ili pak da opet riskiram kao i sa Windowsima 8 i da ljudima opišem gdje su prednosti a gdje mane novog OS-a? Pa hajde rizik će se valjda isplatiti"  
  
  
  
I samo da vam kažem da se rizik oko stavljanja Windowsa 8.1 isplatio i to višestruko :D .  
  
I prije nego što krenem obrazlagati zbog čega je 8.1 bolji od njegovog prethodnika trebao bih objaviti specifikacije mojeg računala (po neznam niti ja koji put na trenutnom blogu, no dobro nije to problem kaj ne?!?).  
  
**CPU**: Intel Core-i3 2100 @ 3.2 GHz  
**Matična ploča:** AsRock H61M-VS sa Ivy Bridge kompaktibilnim BIOS-om  
**Grafička kartica:** Palit GeForce 440 GT sa 1GB DDR3 memorije  
**RAM:** 4 GB (1*4GB)  
**Čvrsti disk:** 500 GB Seagate Baracuda podijeljen na tri particije  
**Ostali hardware**: CoolerMaster kučište sa ugrađenim napajenjem od 450W , DVD-RW DL optički pogon nepoznatog proizvođača , Logitech KM120 set tipkovnice i miša, Minton MWC 7105 web kamera, Bluetooth 2.0 adapter nepoznatog proizvođača (stariji uređaj)  
  
Iz priloženog se vidi da je mašina može vrtiti i Battlefield 4 (dobro ne baš na Ultra postavkama, možda tek na Medium na 1280*1024), ali to nije dio ove objave.  
  
Za testiranje i prvu recenziju služim se WZOR/WzT Leakom koji je siguran te ga možete pronaći na MDL-u. Naravno koristim x64 verziju jer čemu ići na x86 na 4GB RAM-a :P  
  
Kao prvo moram napomenuti jednu stvar, nije rađen Clean Install već upgrade sa Windowsa 7 Professional SP1 x64. Razlog za to je što imam brdo potrebnih dokumenata, slika, video materijala te glazbe koju nemam volje kopirati na USB-ove te opet sa USB-ova nazad na komp.  
  
Sama instalacija je veoma brza za upgrade sa starijih Windowsa. Instalacija je trajala kojih 30 minuta (plus-minus kojih 5-10 minuta, nisam bio za računalom kad se vršio upgrade). Za instalaciju morate nabaviti Generic Windows 8.1 key (nažalost ne prihvaća original Windows 8 Professional Dreamspark Premium key za instalaciju). Nakon instalacije slijedi klasičan update drivera. Na ovoj konfiguraciji bilo je potrebno izvršiti update zvučnog drivera jer su svi ostali odmah prepoznati (kao i sa Win 8).  
  
Aktivacija je za korisnike sa MSDN/Technet/Dreamspark Premium/Retail korisnike Windowsa 8 piece of cake tj. tako lagana da nemože biti lakša. Sve što trebate je vaš ključ od Windowsa 8, minut-dva posla da upišete ključ te naravno stabilnu Internet konekciju. Zar može biti tako jednostavno ;)  
  
Velika većina programa koje sam koristio na Windowsima 7 radi i na 8.1 . Jedina iznimka je Comodo Firewall. Jedva čekam da dođe službeno Comodov Firewall za 8.1 pa da opet složim dobru Internet zaštitu (trenutno imam ugrađeni Defender/Microsoft Security Essentials te Windows Firewall plus obavezni pomoćni skeneri koji se odazivaju na imena MalwareBytes Anti-Malware, Hitman.PRO te Emsisoft Emergency Kit).  
  
Za igre je 8.1 mnogo optimiziraniji nego Windows 8 ili čak 7-ca. Kratke usporedbe radi, NFS World na Windowsima 7 se vrti na 40FPS-a sa High postavkama na 1280*1024 dok se na 8.1 vrti na približno 55-60FPS-a. Vidi se poboljšanje, kaj ne?  
  
I sad za zaključak ću reći jednu stvar. Preskočite Windows 8, te odmah idite na Windows 8.1 te ćete ga zavoljeti zbog mogućnosti koje su ubačene u njega (Boot to Desktop je ugrađen u sustav kao i još neke mogućnosti za koje je prije trebao neki od programa tipa Start8 i slični).  
  
**Ocjena**: 9/10 (Comodo daj se ubrzaj sa izdavanjem softwarea za 8.1)
