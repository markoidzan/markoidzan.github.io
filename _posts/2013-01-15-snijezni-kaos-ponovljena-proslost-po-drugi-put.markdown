---
author: idzanmarko
comments: true
date: 2013-01-15 00:31:00+00:00
layout: post
link: https://idzanofficial.wordpress.com/2013/01/15/snijezni-kaos-ponovljena-proslost-po-drugi-put/
slug: snijezni-kaos-ponovljena-proslost-po-drugi-put
title: Sniježni kaos – ponovljena prošlost po drugi put
wordpress_id: 59
categories:
- Blog
---

Zagreb, nedjelja 13. siječnja 2013 godina – snijeg je počeo da propadava, sve službe su na cestama i čiste prve nanose snijega u gradu (negdje prolaze i po 4 puta u roku 45 minuta , al koga briga). Predvečer se počelo sve više  da pada snijeg. Već oko 19 sati ima 10-ak centimetara snijega u gradu. Za sad se ništa posebno nije dogodilo.Zagreb i bliža okolica, ponedjeljak 14. siječnja 2013 godina (aka jučer) – u gradu je opšti haos brate (ili na Hrvatskom u gradu je jebena ludnica i svi su ludi za popizditi). Zimske službe rade sve da bi očistili grad od 40 cm novog snijega koji je napadao do jutra. Svi lude jer tramvaji ne voze po svojim standardnim rutama (svaka čast iznimkama). Gradski promet je skoro pa paraliziran (barem u širem centru grada i prema tramvajskim okretištima).  
  
Jučer (aka ponedjeljak 14. siječnja 2013) oko 12 sati – cijeli grad pizdi (poznatije kao opšti haos na cestama i u gradskom prijevozu). Tramvaji skoro pa da i ne voze (tj. voze rijetki i to samo na kratkim relacijama). Na cestama se stvaraju gužve pješaka koje prelaze i po pola grada pješke da bi došli na posao, fakultet, školu ili kod doktora. Zimske službe su na nogama i jedva stignu počistiti novi nanos snijega u gradu. Do sad je napadalo oko 60 cm snijega (sveukupno). Na nekim  mjestima se od čišćenja snijega procjenjuje da ima oko 140 cm snijega ( o.O ).  
  
Jučer oko 14 sati – živi užas u gradu. Skoro svi idu po Ilici nadajući se da će negdje uloviti tramvaj. Isto tako u prekidu su mnoge autobusne linije, te dosta željezničkih trasa je zatvoreno ili kasne po 2 sata. Po naški bi rekao bolje da niste izašli nigdje. Zahvaljujući ZET-ovoj organizaciji imamo užas na cestama gdje pješaci idu po tramvajskim prugama umjesto tramvaja.  
  
Jučer navečer – situacija se pomalo popravlja… Tramvaji i dalje ne voze, busevi su počeli da voze, dok Bandić saziva zimsku službu i drži im jezikovu juhu.  
  
Zagreb, utorak 15. siječnja 2013 (aka danas) – grad je koliko toliko očišćen, gradski prijevoz je skoro skroz normaliziran. Čekamo daljnje dane da vidimo kako će zimska služba reagirati po novome snijegu.
